# Installeren en starten

Abacus is ontwikkeld om de uitkomsten van alle stembureaus in de gemeente bij elkaar op te tellen. Abacus controleert de optellingen, zodat tel- en schrijffouten kunnen worden gedetecteerd en voorkomen. In dit document leggen we uit hoe je Abacus installeert.

Bij de onderstaande installatiemethodes is aangegeven op welke besturingssystemen ze werken.
De methoden voor Linux werken op alle gangbare (recente) Linux-distributies en zijn getest op Ubuntu (22.04 en 24.04) en Debian (12/bookworm en 13/trixie).
De Windows-methoden zijn getest op Windows 11.

Om Abacus goed te kunnen gebruiken, adviseren we het volgende (naast de systeemvereisten die je op de website van de Kiesraad vindt):

- Gebruik de meest recente versie van Edge, Chrome of Firefox.
- Gebruik geen adblocker; dit kan foutmeldingen veroorzaken. Zet adblockers daarom uit of voeg Abacus toe aan de lijst met uitzonderingen.
- Gebruik geen wachtwoordmanager; in sommige gevallen worden wachtwoorden in wachtwoordmanagers verkeerd opgeslagen. Schakel je wachtwoordmanager dus uit.
