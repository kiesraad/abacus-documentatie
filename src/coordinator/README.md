# Instructies voor de coördinator

Welkom bij Abacus! Deze tool is ontwikkeld om de verkiezingsuitslagen per stembureau in te voeren en te controleren op fouten en afwijkende uitslagen.
In dit document leggen we uit hoe je Abacus gebruikt als coördinator.

Na het tellen van de stemmen wordt voor elk stembureau een proces-verbaal ingevuld.
De invoerders nemen de cijfers van de processen-verbaal over in Abacus.
Als coördinator begeleid je de invoerders en help je waar mogelijk bij het oplossen van waarschuwingen, fouten en andere problemen bij de invoer.
Ook kun je stembureaus aanmaken en wijzigen.

Wanneer alle invoerders klaar zijn, rond je de invoerfase af en kun je het proces-verbaal samen met het EML-telbestand downloaden.
