# Codes van fouten en waarschuwingen

Hieronder staat een overzicht van de fouten en waarschuwingen die je kunt tegenkomen in Abacus en wat je kunt doen als invoerder en als coördinator.

## Definities

**Fout**:
Een fout wijst op een probleem in het papieren proces-verbaal. Dit probleem moet opgelost worden voordat een tweede invoerder aan de slag gaat. Als een proces-verbaal gecorrigeerd wordt, moet het proces-verbaal twee keer opnieuw ingevoerd worden.

**Waarschuwing**:
Een waarschuwing wijst op een opmerkelijke uitkomst in het papieren proces-verbaal. Dit moet het GSB verklaren, anders kan dit resulteren in een nieuwe zitting.

## Fouten

Validatieregels vragen de gebruiker de invoer extra te controleren en geven een foutmelding. De melding bestaat uit drie onderdelen:

- Een regel met de foutcode, de titel en een korte toelichting
- De melding die de invoerder krijgt
- De melding die de coördinator krijgt en wat de coördinator moet doen

### F.101: Alleen bij extra onderzoek B1-1: één van beide vragen is beantwoord, en de andere niet

> Invoerder: **Controleer je antwoorden**

> Coördinator: **Beide vragen moeten beantwoord ofwel overgeslagen zijn**  
> Als er extra onderzoek is gedaan, moeten beide vragen beantwoord worden.  
> Als er geen extra onderzoek is gedaan, moeten deze vragen overgeslagen worden.

### F.102: Alleen bij extra onderzoek B1-1: er zijn meerdere antwoorden gegeven op één van de vragen

> Invoerder: **Controleer je antwoorden**

> Coördinator: **Er mag maar één antwoord per vraag worden gegeven**

### F.111: Verschillen met telresultaten van het stembureau: één of beide vragen zijn niet beantwoord

> Invoerder: **Controleer je antwoorden**

> Coördinator: **Bij beide vragen moet een antwoord gegeven worden**

### F.112: Verschillen met telresultaten van het stembureau: er zijn meerdere antwoorden per vraag gegeven

> Invoerder: **Controleer je antwoorden**

> Coördinator: **Er mag maar één antwoord per vraag worden gegeven**

### F.201: Het aantal stempassen + volmachten is kleiner of groter dan het totaal aantal toegelaten kiezers

> Invoerder: **Controleer je antwoorden**

> Coördinator: **A en B tellen niet op tot D**  
> Controleer in rubriek 3.3 (eerste zitting) of 2.3 (volgende zitting) of er een onverklaard verschil opgelost wordt als het juiste getal bij D wordt ingevuld.
> - Zo ja: herstel op papier de optelfout door bij D het juiste getal in te vullen.
> - Zo nee: tel de stembiljetten en het aantal toegelaten kiezers opnieuw tot de fout gevonden is, of alles één keer herteld is.

### F.202: E.1 t/m E.n tellen niet op naar E

> Invoerder **Controleer je antwoorden**

> Coördinator: **De stemmen op lijsten tellen niet op tot E**  
> Controleer in rubriek 3.3 (eerste zitting) of 2.3 (volgende zitting) of er een onverklaard verschil opgelost wordt als de juiste getallen bij E en H worden ingevuld.
> - Zo ja: herstel op papier de optelfout door bij E en H de juiste getallen in te vullen.
> - Zo nee: tel de stembiljetten en het aantal toegelaten kiezers opnieuw tot de fout gevonden is, of alles één keer herteld is.

### F.203: Het aantal stemmen op kandidaten + blanco stemmen + ongeldige stemmen is kleiner of groter dan het totaal aantal uitgebrachte stemmen

> Invoerder: **Controleer je antwoorden**

> Coördinator: **E, F en G tellen niet op tot H**  
> Controleer in rubriek 3.3 (eerste zitting) of 2.3 (volgende zitting) of er een onverklaard verschil opgelost wordt als het juiste getal bij H wordt ingevuld.
> - Zo ja: herstel op papier de optelfout door bij H het juiste getal in te vullen.
> - Zo nee: tel de stembiljetten en het aantal toegelaten kiezers opnieuw tot de fout gevonden is, of alles één keer herteld is.

### F.301: Vergelijk D en H: het vakje *D en H zijn gelijk* is aangevinkt, maar D is niet gelijk aan H

> Invoerder: **Controleer je antwoorden**

> Coördinator: **De getallen die zijn ingevuld bij D en H zijn niet gelijk**
> - Herstel de fout door op papier het juiste getal in te (laten) vullen.
> - Controleer ook of er een onverklaard verschil ontstaat.
> - Pas zo nodig rubriek 3.3.2 (eerste zitting) of 2.3.2 (volgende zitting) aan, en volg de instructies over hertellen die daar staan.

### F.302: Vergelijk D en H: het vakje *H is groter dan D* is aangevinkt, maar H is kleiner dan of gelijk aan D

> Invoerder: **Controleer je antwoorden**

> Coördinator: **Het getal dat is ingevuld bij H is niet groter dan D**

### F.303: Vergelijk D en H: het vakje *H is kleiner dan D* is aangevinkt, maar H is groter dan of gelijk aan D

> Invoerder: **Controleer je antwoorden**

> Coördinator: **Het getal dat is ingevuld bij H is niet kleiner dan D**

Veld markeren: foutmelding op 3.3.1 "Vergelijk D en H"

### F.304: Vergelijk D en H: er zijn meerdere vakjes aangevinkt of is geen enkel vakje aangevinkt

> Invoerder: **Controleer je antwoorden**

> Coördinator: **Deze vraag moet precies één antwoord hebben**

### F.305: Als D gelijk is aan H: I en/of J zijn ingevuld
> Invoerder: **Controleer je antwoorden**

> Coördinator: **Controleer I en J**  
> De getallen bij D en H zijn gelijk. Er zijn geen stemmen meer of minder geteld.
> - Herstel de fout door op papier I en/of J leeg te (laten) maken.

### F.306: Als H groter is dan D: I is kleiner of groter dan H - D

> Invoerder: **Controleer je antwoorden**

> Coördinator: **Controleer aantal méér getelde stemmen (I)**
> - Herstel de fout door op papier het juiste getal in te (laten) vullen.
> - Controleer ook of het verschil nog volledig verklaard is.
> - Pas zo nodig rubriek 3.3.2 (eerste zitting) of 2.3.2 (volgende zitting) aan, en volg de instructies over hertellen die daar staan.

### F.307: Als H groter is dan D: J is ingevuld

> Invoerder: **Controleer je antwoorden**

> Coördinator: **Controleer of I en J verwisseld zijn**
> - Herstel de fout door op papier het verschil op de juiste plek in te (laten) vullen.
> - Controleer ook of het verschil nog volledig verklaard is.
> - Pas zo nodig rubriek 3.3.2 (eerste zitting) of 2.3.2 (volgende zitting) aan, en volg de instructies over hertellen die daar staan.

### F.308: Als H kleiner is dan D: J is kleiner of groter dan D - H
> Invoerder: **Controleer je antwoorden**

> Coördinator: **Controleer aantal minder getelde stemmen (J)**
> - Herstel de fout door op papier het juiste getal in te (laten) vullen.
> - Controleer ook of het verschil nog volledig verklaard is.
> - Pas zo nodig rubriek 3.3.2 (eerste zitting) of 2.3.2 (volgende zitting) aan, en volg de instructies over hertellen die daar staan.

### F.309: Als H kleiner is dan D: I is ingevuld
> Invoerder: **Controleer je antwoorden**

> Coördinator: **Controleer of I en J verwisseld zijn**
> - Herstel de fout door op papier het verschil op de juiste plek in te (laten) vullen.
> - Controleer ook of het verschil nog volledig verklaard is.
> - Pas zo nodig rubriek 3.3.2 (eerste zitting) of 2.3.2 (volgende zitting) aan, en volg de instructies over hertellen die daar staan.

### F.310: Als D kleiner of groter is dan H en bij de verklaring voor het verschil is niks aangevinkt of 'ja' en 'nee' aangevinkt

> Invoerder: **Controleer je antwoorden**

> Coördinator: **Deze vraag moet precies één antwoord hebben**

### F.401: Er zijn stemmen op kandidaten (of het lijsttotaal van corresponderende E.x is groter dan 0) en het totaal aantal stemmen op een lijst is leeg of 0
> Invoerder: **Controleer het totaal van de lijst. Is dit veld op het papieren proces-verbaal ook leeg? Dan kan je verdergaan**

> Coördinator: **Het totaal van de lijst is niet ingevuld**  
> Controleer of het proces-verbaal tijdens het telproces volledig is ingevuld (controleer ook E.{x} in rubriek 3.2 (eerste zitting) of 2.2 (volgende zitting)).  
> Kijk of het corrigeren van de fout een onverklaard verschil wegneemt in rubriek 3.3 (eerste zitting) of 2.3 (volgende zitting).
> - Zo ja: corrigeer de optelfout op het papieren proces-verbaal.
> - Zo nee: onderzoek wat er fout is gegaan en tel zo nodig de stembiljetten en het aantal toegelaten kiezers opnieuw. Begin bij deze lijst, en hertel tot de fout gevonden is, of alles één keer herteld is.

### F.402: Als F.401 niet getoond wordt: het totaal aantal stemmen op een lijst is kleiner of groter dan de som van het aantal stemmen op de kandidaten van die lijst

> Invoerder: **Controleer ingevoerde aantallen**  
> De opgetelde stemmen op de kandidaten en het ingevoerde totaal zijn niet gelijk.

> Coördinator: **De stemmen op kandidaten tellen niet op tot het lijsttotaal**  
> Controleer of het proces-verbaal tijdens het telproces volledig is ingevuld.  
> Reken de optelling in het papieren proces-verbaal na.  
> Kijk of het corrigeren van de fout een onverklaard verschil wegneemt in rubriek 3.3 (eerste zitting) of 2.3 (volgende zitting).
> - Zo ja: corrigeer de optelfout op het papieren proces-verbaal.
> - Zo nee: onderzoek wat er fout is gegaan en tel zo nodig de stembiljetten en het aantal toegelaten kiezers opnieuw. Begin bij deze lijst, en hertel tot de fout gevonden is, of alles één keer herteld is.

### F.403: Als F.401 niet getoond wordt: het totaal aantal stemmen op een lijst komt niet overeen met het lijsttotaal van de corresponderende E.x

> Invoerder: **Controleer het totaal van de lijst**  
> Als het totaal overeenkomt met het papieren proces-verbaal, controleer dan ook de waarde bij E.{x} bij [Aantal kiezers en stemmen]().

> Coördinator: **Controleer het totaal van de lijst en E.{x} in rubriek 3.2 (eerste zitting) of 2.2 (volgende zitting)**
> - Controleer wat er fout is gegaan in rubriek 3.2 (eerste zitting) of 2.2 (volgende zitting) en herstel de fout.
> - Pas zo nodig rubriek 3.3.2 (eerste zitting) of 2.3.2 (volgende zitting) aan, en volg de instructies over hertellen die daar staan.

## Waarschuwingen

Plausibiliteitschecks vragen de gebruiker de invoer extra te controleren en geven een waarschuwing.

De foutmelding die wordt getoond bestaat uit dezelfde onderdelen als bij de validatieregels. Het handelingsperspectief voor alle plausibiliteitschecks is als volgt:

> Invoerder:
> - Heb je iets niet goed overgenomen? Herstel de fout en ga verder.
> - Heb je alles gecontroleerd en komt je invoer overeen met het papier? Ga dan verder.

> Coördinator:
> Er is geen standaard handelingsperspectief voor de coördinator.

### W.001: Bij tweede invoer: niet alle ingevoerde waardes van de tweede invoer zijn gelijk aan die van de eerste invoer

> Invoerder: **Extra controle nodig**  
> De gemarkeerde velden zijn anders dan in de eerste invoer.

> Coördinator: W.001 is er alleen voor invoerders
> Voor de coördinator hebben we het scherm 'verschillen oplossen'.

### W.201: Het aantal blanco stemmen is groter dan of gelijk aan 3% van het totaal aantal uitgebrachte stemmen

> Invoerder: **Controleer F**

> Coördinator: **Het aantal blanco stemmen (F) is erg hoog**
> - Hertel de blanco stemmen of geef een verklaring voor het hoge aantal.
> - Geef in elk geval aan wat je hebt gedaan in het proces-verbaal van het GSB (rubriek 1.2).

### W.202: Het aantal ongeldige stemmen is groter dan of gelijk aan 3% van het totaal aantal uitgebrachte stemmen

> Invoerder: **Controleer G**

> Coördinator: **Het aantal ongeldige stemmen (G) is erg hoog**
> - Hertel de ongeldige stemmen of geef een verklaring voor het hoge aantal.
> - Geef in elk geval aan wat je hebt gedaan in het proces-verbaal van het GSB (rubriek 1.2).

### W.203: Het verschil tussen het totaal aantal toegelaten kiezers en het totaal aantal uitgebrachte stemmen is groter dan of gelijk aan 2% en groter dan of gelijk aan 15

> Invoerder: **Controleer D en H**

> Coördinator: **Groot verschil tussen D en H**  
> Er is een groot verschil tussen het aantal toegelaten kiezers (D) en het aantal uitgebrachte stemmen (H).
> - Tel het stembureau in zijn geheel nogmaals. Dit hoeft niet als er al twee keer geteld is met precies dezelfde uitkomst per lijst.
> - Verklaar in het proces-verbaal van het GSB (rubriek 1.2) zo goed mogelijk wat de oorzaak van de opmerkelijke uitkomst is.
> - Schrijf ook op welke stappen het GSB heeft gezet om deze te hertellen en onderzoeken.

### W.204: Het totaal aantal uitgebrachte stemmen is leeg of 0

> Invoerder: **Controleer H**

> Coördinator: **Het totaal aantal uitgebrachte stemmen (H) is nul**  
> Controleer of het stembureau is opgenomen in de vóór de verkiezing gepubliceerde lijst.
> - Zo ja: verklaar in het proces-verbaal van het GSB (rubriek 1.2) waarom in dit stembureau geen stemmen zijn uitgebracht.
> - Zo nee: verwijder het stembureau uit Abacus. Het proces-verbaal moet niet ingevoerd worden.
