# Introductie

Welkom bij Abacus, de nieuwe software voor de berekening van de uitslag van de verkiezingen en zetelverdeling.

Na het sluiten van de stembureaus worden de stemmen geteld en na deze tellingen wordt bij elk stembureau een proces-verbaal opgemaakt. Het doel van Abacus is om de papieren processen-verbaal te digitaliseren en te helpen met de controle op de optellingen, zodat tel- en schrijffouten kunnen worden gedetecteerd en voorkomen.

Bij het Gemeentelijk Stembureau worden de papieren processen-verbaal door twee invoerders ingevoerd in de software.

Meer context en uitleg over het verkiezingsproces vind je in het document [Verkiezingsproces en Abacus](verkiezingsproces-en-abacus.md).

## Rollen in Abacus

### Beheerder

Als beheerder installeer je Abacus en richt je de applicatie in voor gebruik. Jouw taken:

- Abacus installeren en zorgen dat de applicatie goed draait
- Gebruikersaccounts beheren: eerst stel je het beheerdersaccount in, en vervolgens maak je accounts aan voor de coördinator(s) en invoerders
- Verkiezingen toevoegen en beheren
- Stembureaus toevoegen en wijzigen

Instructies voor jouw rol vind je hier: [Instructies beheerder](./instructies-beheerder.md)

### Coördinator

Als coördinator regel je dat de invoerders aan de slag kunnen met invoeren en help je bij het oplossen van fouten en waarschuwingen. Jouw taken:

- Verkiezingen en zittingen beheren
- Invoerders helpen bij het invoeren
- Helpen bij het oplossen van fouten en waarschuwingen
- Extra gebruikers (alleen invoerders) toevoegen

Instructies voor jouw rol vind je hier: [Instructies coördinator](./instructies-coordinator.md)

### Invoerder

Als invoerder voer je de papieren processen-verbaal in Abacus in. Jouw taken:

- Stembureau invoeren: alle vinkjes en getallen overnemen in Abacus zoals ze op het papieren proces-verbaal staan
- Corrigendum invoeren: alleen de gewijzigde aantallen invoeren
- Fouten en waarschuwingen: de instructies volgen in Abacus en eventueel de coördinator om hulp vragen

Instructies voor jouw rol vind je hier: [Instructies invoerder](./instructies-invoerder.md)

