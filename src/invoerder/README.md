# Instructies voor de invoerder

Abacus is ontwikkeld om de uitkomsten van alle stembureaus in de gemeente bij elkaar op te tellen.
Abacus controleert de optellingen, zodat tel- en schrijffouten kunnen worden gedetecteerd en voorkomen.
In dit document leggen we uit hoe je Abacus gebruikt als invoerder.

De uitslag van de telling van elk stembureau is vastgelegd in een proces-verbaal.
De cijfers op dit proces-verbaal neem je over in Abacus.
Vervolgens controleert Abacus of de cijfers intern kloppen, bijvoorbeeld of de optellingen goed zijn.
Ook wordt gecheckt of er bijzondere afwijkingen zijn, bijvoorbeeld als het aantal ongeldige stemmen hoog is.
Als er fouten of waarschuwingen zijn, volg je de instructies op of overleg je het met je coördinator.

Elk stembureau wordt twee keer ingevoerd (door twee verschillende invoerders).
De tweede invoerder krijgt een waarschuwing als diens invoer afwijkt van de eerste invoer.
Ook hier geldt dat je de instructies volgt of overlegt met je coördinator.
Na de tweede invoer controleert Abacus of de eerste en tweede invoer overeenkomen.
Als alles klopt, is de invoer van het stembureau compleet.
