# Stembureau invoeren

Het invoeren van een stembureau betekent dat je het papieren proces-verbaal precies overneemt in Abacus, zodat er een exacte digitale kopie van de resultaten is. In de volgende stappen lees je hoe je een stembureau invoert.

 **Let op:** je mag het papieren proces-verbaal nooit aanpassen, ook niet als je fouten ziet. Neem de invoer precies over zoals het op het papier staat.

## Sneltoetsen en tips

Met het toetsenbord kun je snel door de pagina's heen nagiveren. Hiervoor gebruik je de volgende sneltoetsen:

- Met `tab ↹`, `pijl omlaag ↓` of `enter ⏎` ga je naar het volgende veld.
- Vinkjes of keuzerondjes kun je met de spatiebalk aanzetten. Je zet een vinkje weer uit door nog een keer op de spatiebalk te drukken. Bij keuzerondjes druk je op `pijl omlaag ↓` of  `pijl omhoog ↑` om je keuze te wijzigen.
- Met `shift ⇧`+`tab ↹` of `pijl omhoog ↑` ga je naar het vorige veld.
- Met `shift ⇧`+`pijl omlaag ↓` ga je naar het laatste veld op de pagina. Dit is handig als je geen aantallen meer hoeft in te vullen bij kandidaten en direct het totaal wilt invullen.
- Met de knop **Volgende** of met `shift ⇧`+`enter ⏎` ga je naar de volgende pagina/lijst.

Tips:

- Je hoeft geen nullen in te voeren. Als je een veld leeg laat, wordt dat gezien als een nul. Je kunt direct met `tab ↹` naar het volgende veld gaan.
- Op het proces-verbaal staan ook velden voor het subtotaal van elke kolom. Deze kun je negeren.
