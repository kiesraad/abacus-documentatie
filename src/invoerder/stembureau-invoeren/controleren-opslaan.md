# Controleren en opslaan

Wanneer je de laatste lijst hebt ingevoerd, selecteer je **Volgende**. Het kan zijn dat je bij het opslaan een waarschuwing krijgt. Er wordt je dan gevraagd om te controleren op fouten. Bij waarschuwingen en fouten doe je het volgende:

- Controleer of je het papieren proces-verbaal goed hebt overgenomen en herstel eventueel je invoer. Abacus laat duidelijk zien welke velden je extra moet controleren. **Let op:** je mag het papieren proces-verbaal nooit aanpassen, ook niet als je fouten ziet. Neem de invoer precies over zoals het op het papier staat.
- Als alles klopt, vink je de optie **Ik heb mijn invoer gecontroleerd met het papier en correct overgenomen** aan en kun je doorgaan naar de volgende pagina.
- In het algemeen geldt: als je niet zeker weet wat je moet doen, overleg dan met je co√∂rdinator.

![Fouten en waarschuwingen](./img/invoeren-fouten-waarschuwingen.png)

Als er geen waarschuwingen zijn of als je alle waarschuwingen hebt gecontroleerd of besproken, selecteer je **Opslaan**.

![Controleren en opslaan](./img/invoeren-controleren-opslaan.png)

Als je nog een stembureau wilt invoeren, kun je direct een ander stembureaunummer invullen of een stembureau uit de lijst kiezen.
