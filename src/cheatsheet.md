# Cheatsheet: zo gebruik je Abacus

Deze cheatsheet is een handig overzicht van de sneltoetsen voor navigatie. Ook lees je hier wat je moet doen bij fouten en waarschuwingen, en hoe je de invoer kunt pauzeren.

## Invoeren en sneltoetsen

Met het toetsenbord kun je snel door de pagina's heen nagiveren. Hiervoor gebruik je de volgende sneltoetsen:

- Met `tab ↹`, `pijl omlaag ↓` of `enter ⏎` ga je naar het volgende veld.
- Met `shift ⇧`+`tab ↹` of `pijl omhoog ↑` ga je naar het vorige veld.
- Met `shift ⇧`+`pijl omlaag ↓` ga je naar het laatste veld op de pagina. Dit is handig als je geen aantallen meer hoeft in te vullen bij kandidaten en direct het totaal wilt invullen.
- Met `shift ⇧`+`enter ⏎` ga je naar de volgende pagina/lijst.

**Let op:** Je hoeft geen nullen in te voeren. Als je een veld leeg laat, wordt dat gezien als een nul. Je kunt direct met `tab ↹` naar het volgende veld gaan.

## Waarschuwingen en fouten

Bij waarschuwingen en fouten doe je het volgende:

- Als je een fout of waarschuwing tegenkomt, controleer je of je het papieren proces-verbaal goed hebt overgenomen. Abacus laat duidelijk zien welke velden je extra moet controleren. Als alles klopt, vink je de optie **Ik heb mijn invoer gecontroleerd met het papier en correct overgenomen** aan en kun je doorgaan naar de volgende pagina.
- In het algemeen geldt: als je niet zeker weet wat je moet doen, overleg dan met je coördinator.

## Pauzeren of onderbreken

Als je pauze neemt, klik dan rechtsboven op **Invoer afbreken** en vervolgens op **Invoer bewaren**. Na je pauze klik je onder **Je hebt nog een openstaande invoer** op het stembureau en kun je doorgaan waar je gebleven was.

## Invoer niet bewaren

Als je de invoer wilt afbreken en wilt weggooien, bijvoorbeeld omdat je opnieuw wilt beginnen, klik je rechtsboven op **Invoer afbreken** en vervolgens op **Niet bewaren**.
