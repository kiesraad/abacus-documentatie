# Cheatsheet: zo gebruik je Abacus

Deze cheatsheet is een handig overzicht van de sneltoetsen voor navigatie. Ook lees je hier wat je moet doen bij fouten en waarschuwingen, en hoe je de invoer kunt pauzeren.

## Invoeren en sneltoetsen

Met het toetsenbord kun je snel door de pagina's heen nagiveren. Hiervoor gebruik je de volgende sneltoetsen:

- Met `tab ↹`, `pijl omlaag ↓` of `enter ⏎` ga je naar het volgende veld.
- Met `shift ⇧`+`tab ↹` of `pijl omhoog ↑` ga je naar het vorige veld.
- Met `shift ⇧`+`pijl omlaag ↓` ga je naar het laatste veld op de pagina. Dit is handig als je geen aantallen meer hoeft in te vullen bij kandidaten en direct het totaal wilt invullen.
- Met de knop **Volgende** of met `shift ⇧`+`enter ⏎` ga je naar de volgende pagina/lijst.

Tips:

- Je hoeft geen nullen in te voeren. Als je een veld leeg laat, wordt dat gezien als een nul. Je kunt direct met `tab ↹` naar het volgende veld gaan.
- Op het proces-verbaal staan ook velden voor het subtotaal van elke kolom. Deze kun je negeren.

## Waarschuwingen en fouten

Bij waarschuwingen en fouten doe je het volgende:

- Controleer of je het papieren proces-verbaal goed hebt overgenomen en herstel eventueel je invoer. Abacus laat duidelijk zien welke velden je extra moet controleren. **Let op:** je mag het papieren proces-verbaal niet aanpassen, ook niet als je fouten ziet. In dat geval neem je de foute invoer over zoals het op het papier staat.
- Als alles klopt, vink je de optie **Ik heb mijn invoer gecontroleerd met het papier en correct overgenomen** aan en kun je doorgaan naar de volgende pagina.
- In het algemeen geldt: als je niet zeker weet wat je moet doen, overleg dan met je coördinator.

![Fouten en waarschuwingen](./img/invoeren-fouten-waarschuwingen.png)

## Tweede invoer

Bij een tweede invoer zie je mogelijk extra waarschuwingen als jouw invoer verschilt met de eerste invoer. Deze los je ook op volgens de instructies bij [Waarschuwingen en fouten](#waarschuwingen-en-fouten).

![Tweede invoer extra controle](./img/invoeren-2e-invoer-extra-controle.png)

Aan het einde van de invoer zie je de waarschuwingen en fouten nog een keer. Bespreek eerst de fouten met de coördinator.
Als alles klopt zet je een vinkje bij **Ik heb de fouten besproken met de coördinator** en klik je op **Afronden**.

![Tweede invoer controleren en opslaan](./img/invoeren-2e-invoer-controleren-opslaan.png)

## Pauzeren of onderbreken

Als je pauze neemt, klik dan rechtsboven op **Invoer afbreken** en vervolgens op **Invoer bewaren**. Na je pauze klik je onder **Je hebt nog een openstaande invoer** op het stembureau en kun je doorgaan waar je gebleven was.

## Invoer niet bewaren

Als je de invoer wilt afbreken en wilt weggooien, bijvoorbeeld omdat je opnieuw wilt beginnen, klik je rechtsboven op **Invoer afbreken** en vervolgens op **Niet bewaren**.
